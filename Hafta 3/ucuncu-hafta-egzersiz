Merhabalar, yeni bir ödeve daha hepiniz hoş geldiniz :)
3. Hafta ödevleri aşağıdaki gibidir.

1.Kullanıcıdan aldığınız bir sayının mükemmel olup olmadığını bulmaya çalışın.
Bir sayının kendi hariç bölenlerinin toplamı kendine eşitse bu sayıya "mükemmel sayı" denir. Örnek olarak, 6 mükemmel bir sayıdır. (1 + 2 + 3 = 6)

2. 1'den 1000'e kadar olan sayılardan mükemmel sayı olanları ekrana yazdırın. Bunun için bir sayının mükemmel olup olmadığını dönen bir tane fonksiyon yazın.

3. 1'den 100'e kadar olan sayılardan sadece 3'e bölünen sayıları ekrana bastırın. Bu işlemi continue ile yapmaya çalışın.

4. Sayı tahmin oyunu oluşturun.
Sayı tahmin oyunu dediğimiz şey, belirli bir sınır içindeki sayılar içinden, bilgisayarın rastgele tuttuğu bir sayıyı kullanıcının bulması oyunudur.
Örneğin, 1 den 100 e kadar sayılar arasından bilgisayar 49 sayısını seçti, kullanıcı da 49 sayısını bulana kadar oyun devam edecek.
Kullanıcıdan "python sayitahmin.py altsinir üstsinir" şeklinde input alacaksınız (sys.argv'ı hatırlayın). Eğer altsinir > üstsinir ise program hata verip kapanacak.
Tüm modülleri öğretmeyeceğimizi söylemiştik. random modülünü araştırın (bilgisayarın rastgele bir sayı tutabilmesi için).
Kullanıcı sayıyı doğru bilene kadar oyun devam edecek. Doğru bilirse bu doğru bilmeyi kaç denemede yaptığını kullanıcıya söyleyip, tebrik edip programı kapatacağız.
Programdan çıkış için sys.exit() kullanabilirsiniz, break kullanabilirsiniz. Tercih size kalmış.
 
